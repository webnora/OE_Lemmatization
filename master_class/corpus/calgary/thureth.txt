# ic eom halgungboc ; healde hine dryhten # þe me fægere þus frætewum belegde . # þureð to þance þus het me wyrcean , # to loue and to wurðe , þam þe leoht gesceop . # gemyndi is he mihta gehwylcre # þæs þe he on foldan gefremian mæg , # and him geþancie þeoda waldend # þæs þe he on gemynde madma manega # wyle gemearcian metode to lace ; # and he sceal æce lean ealle findan # þæs þe he on foldan fremaþ to ryhte . #